پرش به محتویات <#_1>
logo <https://rubika.ir/botapi>

بات روبیکا
گروه ها و کانال ها

logo <https://rubika.ir/botapi> بات روبیکا

  * معرفی <https://rubika.ir/botapi>
  * متد ها <https://rubika.ir/botapi/methods>
  * مدل ها <https://rubika.ir/botapi/models>
  * گروه ها و کانال ها گروه ها و کانال ها <https://rubika.ir/botapi/
    group-channel>
    فهرست موضوعات

      o افزودن بات و ارتقاء بات به ادمین <#_1>
      o مدیریت عملکرد بات <#_2>
      o محدودیت ها و نکات امنیتی <#_3>

فهرست موضوعات

  * افزودن بات و ارتقاء بات به ادمین <#_1>
  * مدیریت عملکرد بات <#_2>
  * محدودیت ها و نکات امنیتی <#_3>


  گروه ها و کانال ها

بات‌ها در محیط‌های گروه و کانال رفتار و نقش متفاوتی نسبت به چت خصوصی
دارند. در این جا توضیح داده می‌شود که چگونه توسعه‌دهنده می‌تواند رفتار
بات را متناسب با سطح دسترسی، نوع تعامل و ساختار هر فضا تنظیم کند.


    افزودن بات و ارتقاء بات به ادمین ¶ <#_1>

  * برای استفاده کامل از بات، ابتدا باید آن را به در گروه یا کانال اضافه
    کنید و به ادمین ارتقاء دهید. مراحل به صورت زیر است.
  * در نظر داشته باشید کاربر باید خودش دارای دسترسی ادمین باشد تا بتواند
    بات را اضافه و مدیریت کند.
  *


            مراحل افزودن به گروه یا کانال

      o به بخش افزودن عضو بروید.
      o در نوار جستجو بالای صفحه، آی‌دی یا نام بات را وارد کنید.
      o بات را از لیست نتایج انتخاب کنید و به گروه یا کانال اضافه کنید.
      o بعد از اضافه شدن، وارد لیست اعضا شوید. بات را پیدا کنید و گزینه
        ارتقاء به ادمین را انتخاب کنید.
      o پس از ارتقاء بات به ادمین، می‌توانید دسترسی‌های لازم برای بات را
        فعال یا غیرفعال کنید.
      o پس از تنظیم دسترسی‌ها، تغییرات را ذخیره کنید.
  * بات اکنون آماده استفاده در گروه یا کانال است و می‌تواند طبق
    دسترسی‌های داده شده عمل کند.


    مدیریت عملکرد بات ¶ <#_2>

بعد از ادمین شدن، بات می‌تواند مجموعه‌ای از عملیات مدیریتی را در گروه یا
کانال انجام دهد. این قابلیت‌ها شامل ارسال، حذف یا ویرایش پیام‌ها، پاسخ
به پیام‌های کاربران، و حتی دیدن پیام ها توسط بات (در صورت داشتن مجوز) است.

در جدول زیر، مهم‌ترین عملکردهای بات و کاربرد هر یک آورده شده است.

متد 	توضیحات
|sendMessage <https://rubika.ir/botapi/methods#_2>| 	برای ارسال پیام
متنی توسط بات در گروه، کانال یا چت خصوصی استفاده می‌شود. این متد از
پارامترهایی مانند chat_id ،text و در صورت نیاز reply_to_message_id
پشتیبانی می‌کند.
|editMessageText <https://rubika.ir/botapi/methods#_9>| 	متن پیامی که
قبلاً ارسال شده را ویرایش می‌کند. این متد معمولاً برای به‌روزرسانی
پیام‌های اطلاع‌رسانی یا اصلاح خطاها استفاده می‌شود.
|deleteMessage <https://rubika.ir/botapi/methods#_10>| 	پیامی را که بات
یا کاربر ارسال کرده، حذف می‌کند.
|sendFile <https://rubika.ir/botapi/methods#_13>| 	برای ارسال فایل‌هایی
مانند تصویر، ویدیو، سند یا فایل صوتی و ... به‌کار می‌رود. نوع فایل از
طریق پارامتر type در هنگام صدا کردن متد |requestSendFile <https://
rubika.ir/botapi/methods#_14> | مشخص می‌شود.
|sendPoll <https://rubika.ir/botapi/methods#_3>| 	جهت ایجاد نظرسنجی در
چت‌ها به‌کار می‌رود. پارامترهای کلیدی آن شامل question و options هستند.


    محدودیت ها و نکات امنیتی ¶ <#_3>

در این بخش به محدودیت‌های فنی و ملاحظات امنیتی مرتبط با عملکرد بات در
گروه‌ها و کانال‌ها اشاره می‌شود.


        محدودیت‌ها

  * دسترسی محدود بات‌ به پیام‌ها:
    بات فقط پیام‌هایی را می‌بیند که به آن مربوط هستند. مثلاً پیام‌های که
    بات در آنها منشن شده و یا با کاراکتر "/" شروع میشوند.
    برای دسترسی کامل به همه پیام‌ها، باید گزینه "دریافت همه پیام های
    کانال و گروه" را از بخش تنظیمات در @BotFather <https://rubika.ir/
    BotFather> روبیکا فعال کنید.
  * محدودیت در ویرایش:
    در گروه‌ها، قابلیت |editMessageText <https://rubika.ir/botapi/
    methods#_9>| فقط برای پیام‌هایی فعال است که بات آن‌ها را ارسال کرده
    باشد.
  * عدم امکان افزودن بات با لینک دعوت:
    افزودن بات به گروه یا کانال فقط از طریق ادمین و به‌صورت دستی انجام
    می‌شود.
  * محدودیت تعداد بات‌های ادمین:
    توجه داشته باشید که در هر گروه یا کانال، به‌صورت هم‌زمان حداکثر ۱۰
    بات می‌توانند به عنوان ادمین اضافه شوند.
  * دسترسی بات به تغییرات پیام‌ها:
    بات‌ها تنها رویدادهای مربوط به ویرایش یا حذف پیام‌هایی را دریافت
    می‌کنند که توسط کاربران انسانی انجام شده باشد. تغییراتی که توسط خود
    بات یا سایر بات‌ها اعمال شود، قابل شناسایی نیست و رویدادی برای آن
    ارسال نمی‌شود.


        نکات امنیتی

برای حفظ پایداری و جلوگیری از رفتارهای ناخواسته، تنظیمات امنیتی بات باید
با دقت انجام شود. هنگام تعیین سطح دسترسی، تنها مجوزهایی را فعال کنید که
واقعاً مورد نیاز هستند؛ اعطای دسترسی‌های بیش از حد (مانند حذف) می‌تواند
باعث بروز خطا یا حذف ناخواسته‌ی داده‌ها شود.
همچنین توصیه می‌شود بات فقط به پیام‌های خاص (مثلاً شامل دستورات یا
کلیدواژه‌های مشخص) پاسخ دهد تا از تولید هرزپیام یا ایجاد اختلال در جریان
گفتگو جلوگیری شود.
در نهایت، برای پایش رفتار بات و خطاهای احتمالی، توصیه می‌شود لاگ
رویدادها (به‌ویژه خطاها و دستورات اجراشده) ذخیره شود.

قبلی مدل ها
<https://rubika.ir/botapi/models>

